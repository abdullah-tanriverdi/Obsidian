 ![[Agile Approach1.png]]
 

**Tanım**
Agile, yazılım mühendisliği ve proje yönetimi disiplinlerinde kullanılan, esnek, iteratif ve müşteri odaklı bir yönetim yaklaşımıdır. Temel felsefesi, projelerin küçük ve yönetilebilir parçalara (iterasyonlara) bölünerek geliştirilmesi, bu sayede değişen gereksinimlere hızlı ve etkili biçimde uyum sağlanabilmesidir. Agile metodolojisi, katı planlamalardan ziyade sürekli geri bildirim, işbirliği ve değer odaklı teslimata öncelik verir.

**Amaç**
Agile yaklaşımının temel amacı, yalnızca projelerin zamanında ve bütçe dâhilinde tamamlanması değildir. Bunun ötesinde, belirsizliğe karşı dayanıklı, öğrenme odaklı ve müşteri merkezli bir proje ekosistemi inşa etmektir.

- **Uyarlanabilirlik:** Değişen gereksinimlere ve piyasa koşullarına karşı stratejik esneklik gösterebilmek.
    
- **Değer Üretimi:** Çıktıların sadece teknik yeterlilik değil, aynı zamanda işlevsel ve müşteri açısından anlamlı değer taşımasını sağlamak.
    
- **Kolektif Katılım:** Takım üyeleri, paydaşlar ve müşteriler arasında güçlü bir iletişim ve ortak sorumluluk kültürü inşa etmek.
    
- **Sürekli Öğrenme ve İyileştirme:** Geri bildirim döngüleri sayesinde süreçleri yeniden değerlendirmek, hatalardan öğrenmek ve kaliteyi artırmak.
    
- **Müşteri Memnuniyeti:** Erken teslimatlar ve şeffaf işleyiş aracılığıyla müşteri beklentilerini karşılamak, hatta öngörmek.


**Agile Tarihçesi**

- **1950’ler:** Yazılım geliştirmede tek seferlik süreçler yerine, küçük adımlar halinde ilerleme yani yinelemeli (iteratif) yöntemler ortaya çıktı.
    
- **1970’ler – (Waterfall) Şelale Modeli:** Waterfall modeli standart hale geldi. Düzenliydi ama değişen müşteri ihtiyaçlarına uyum sağlayamadı.
    
- **1990’lar:** Waterfall’a tepki olarak Scrum, XP gibi daha hafif ve esnek yöntemler geliştirildi.
    
- **2001 – Agile Manifesto:** 17 uzman bir araya gelerek **Agile Manifesto (Çevik Bildirge)** yayımlanmıştır. Bu, çevikliğin resmi doğuşu oldu.

![[Agile Approach2.jpg]]

**Agile Manifesto – Temel Değerler**
1. Bireyler ve etkileşimler, süreçler ve araçlardan üstündür
    
2. Çalışan yazılım, kapsamlı dokümantasyondan üstündür
    
3. Müşteri iş birliği, sözleşme pazarlığından üstündür
    
4. Değişime yanıt vermek, plana bağlı kalmaktan üstündür

**AGILE PRENSİPLERİ (12 İlke)**

![[Agile Approach3.png]]
1. Değerli yazılımın erken ve sürekli teslimatı ile müşteri memnuniyeti sağlanır.
2. Değişiklikler projenin son aşamalarında dahi olsa kabul edilir.
3. Çalışan yazılımlar sık aralıklar ile teslim edilir.
4. Müşteri ve programcılar proje boyunca ekip halinde çalışır.
5. Projeler motive edilmiş bireyler ile güven esasına dayalı kurulur.
6. En etkili iletişim yolu yüz yüze görüşmektir.
7. Sürecin öncelikli ölçütü çalışan yazılımdır.
8. Çevik süreçler sabit hızlı, sürdürülebilir geliştirmeyi teşvik eder.
9. Teknik mükemmeliğe ve iyi tasarıma dikkat etmek çevikliği ileri taşır.
10. Sadelik esastır.
11. En iyi mimariler, gereksinimler ve tasarımlar kendi kendine organize olmuş takımlardan çıkar.
12.  Takım düzenli aralıklarla nasıl daha verimli olacağını konuşur ve buna göre davranışlarını ayarlar.

**Agile vs. Waterfall Yaklaşımlar**

|Özellik|Agile|Waterfall|
|---|---|---|
|Planlama|Esnek, iteratif|Katı, baştan belirlenmiş|
|Teslimat|Sürekli ve küçük|Tek seferde büyük|
|Değişim|Kabul edilir|Zor veya maliyetli|
|Takım|İşbirlikçi ve otonom|Hiyerarşik|

**Agile Metodolojileri**

- **Scrum:**  
    Kısa süreli iterasyonlar ile çalışır. Takım rolleri belirgindir: Product Owner, Scrum Master ve Geliştirme Takımı. Hedef, düzenli ve değer odaklı teslimattır.
    
- **Kanban:**  
    İş akışını görselleştirir ve işler “To Do – In Progress – Done” gibi sütunlarla takip edilir. Süreçteki darboğazları ve ilerlemeyi hızlı görmeyi sağlar.
    
- **Extreme Programming (XP):**  
    Kod kalitesi ve teknik mükemmellik ön plandadır. Sürekli test ve müşteri geri bildirimi ile hatalar erken tespit edilir.
    
- **Lean Software Development:**  
    İsrafı önler ve sürekli değer üretmeye odaklanır. Gereksiz süreçler ve işlerden kaçınarak verimliliği artırır.



> [!info] İPUCU
> Scrum hakkında daha fazla bilgi almak için bağlantıya tıkla [[002 -Scrum]]
> Kanban hakkında daha fazla bilgi almak için bağlantıya tıkla [[003 -Kanban]]
> XP hakkında daha fazla bilgi almak için bağlantıya tıkla [[004 -XP]]
> Lean hakkında daha fazla bilgi almak için bağlantıya tıkla [[005 -Lean]]

***

***Abdullah TANRIVERDİ***


